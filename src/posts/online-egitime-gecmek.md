Online eğitime geçtiğimiz bu günlerde ilk haftanın sonuna geldik. Derslerin dijital platforma taşınması bir sürü yenilikçi bakış açısı getirirken, bir sürü eksiklikte beraberinde getiriyor. Yeni teknolojiler denemek ve farklı bakış açılarına açık olmak çok önemli bu süreçte. Bu yazımda, ilk hafta online eğitimi nasıl gerçekleştirdiğimizden bahsedeceğim.

Bilgi Üniversitesinde eğitim gördüğümden dolayı, LEARN adında bir sistemimiz zaten mevcuttu. Online olarak yaptığımız eğitimler, paylaşılan dosyalar ve ders içeriklerine buradan erişebiliyoruz. Bunun yanında hocalarımız bu platformdan forum açabiliyor ve öğrencileriyle iletişime geçebiliyor. Ek olarak görüntülü konuşarak bütün sınıf bir ders başlığı altında toplanıyor ve ders online işlenebiliyor. Online işlenen bu ders kayıt altına alınıyor ve daha sonra tekrar izleyebiliyorunuz.
Alternatif olarak Youtube platformu da kullanıldı. Hocalar derslerinin videolarını çekip bizimle paylaştılar. Dersleri izledikten sonra, görüntülü konuşma araçlarından birini kullanarak (zoom gibi uygulamaları kullandık) anlamadığımız yerlerin üzerinden geçtik ve sorularımızı sorduk. Açıkçası hiç bu kadar faydalı olacağını düşünmemiştim.
Soru çözüm saatlerinde ise Youtube platformunu kullanmaya devam ettik. Sorular bizle paylaşıldı ve ardından video eşliğinde cevaplarını görme fırsatı bulduk. Soruların cevaplarını videodan takip ederek öğrenmek güzel bir aktiviteydi benim için. Hem farklı çözüm tekniklerini görmüş oluyorsunuz hem de çözen kişinin nasıl bir yoldan gittiğini anlıyorsunuz.

İlerki haftalarda kullandığımız araçlar değişebilir. Ne de olsa internet dünyasındayız artık. Sürekli gelişen bir ortamda, online ders platformlarıda gelişecektir.
Evde ders görmenin farklı yanları da var tabii. Trafik unsurunu ortadan kaldırmış oluyoruz ve ulaşımda geçirdiğim o vakti, farklı aktivitelere veriyoruz. Eğer ders Youtube a yükleniyorsa, istediğimiz saatte istediğimiz dersi dinleyebiliyoruz. Dersten derse koşturmak olmadığı gibi, ders aralarını da kendimiz belirliyoruz…
