Güz döneminin bitmesinin ardından bir aylık tatilin son günündeyiz. Tatilimi güzel ve eğlenceli değerlendirdiğimi düşünüyorum. Sporlu, gezmeli ve yeni bilgiler öğrendiğim bir tatil geçirdim. Haftada altı kez antreman yaptım, spor konusunda eksik olduğum özelliklerimi geliştirmeye çalıştım. Almanyaya gitme fırsatı yakalım, gözlemledim, farklı bakış açılarını benimsedim ve tabii ki bir sürü yeni tatlar deneyimledim. Bunları yaparken biraz biraz kendimi programlama ve akademik anlamda geliştirmeye gayret gösterdim. Farklı kaynaklar okuyarak yeni bilgiler edindim. Kendi sitemi geliştirdim ve yayınladım (kuzeykose.com).

~

Hafta başında derslerimi seçtim. Bu dönem en yoğun programlardan birine sahibim sanırım, hem istediklerimi zaman ayırıp hem okula yetişmek biraz zor olucak gibi duruyor. Üstesinden gelmek için planlı ve programlı hareket etmem gerekiyor. Aldığım derslerin neler olduğuna gelicek olursak, tek tek açıklamak istiyorum.

Geçen dönemin devam dersleri ağırlıkta bu dönem, öğrendim temel bilgileri bu derslerde kullanacağım gibi hissediyorum. Elektronik I dersini başarıyla verdiğim için bu dönem Elektronik II dersini alıyorum. Bol bol analiz ve dizayn yapacağımızı umuyorum.
İşaretler ve sistemler zor bir dersti, şimdi ise devamı olan haberleşme mühendisliği var. Fourier serilerini kullanarak bir çok kavramı inceleyeceğiz. Bol integralli, bol matematikli bir ders bizi bekliyor.
Uygulamalı Elektronik dersi almayı dört gözle beklediğim derslerden biri. Hocamdan duyduğum kadarıyla bu dönem ilk defa veriliyormuş, yeni tasarlanmış ve hazırlanmış bir ders olması beni mutlu ediyor. Teorikte öğrendiklerimi pratikte kullanmamızı sağlayacak bir ders. Yapabilceklerimizi ve iş imkanlarını görme fırsatı bulabiliriz belki. Orada öğrendiklerim hakkında yazı yazmayı ve sizinle paylaşarak beraber öğrenmeyi çok isterim.
Sistem Dinamiği ve Kontrol dersi hakkında çok değineceğim bir şey bulamadım açıkçası, bir çok yeni bilgi ve teoremle karşılaşmak mümkün. Yoğun bir program olduğu için fazla emek vermek gerebilir. Fazlasıyla MATLAB kullanacağız gibi duruyor.
Seçmeli derslerime gelecek olursak, bir çok dersin arasından yabancı dil dersi almaya karar verdim. İspanyolca I dersinde, başlangıç seviyesi ispanyolca öğreneceğim, heyecanlanla beklediğim derslerden biri. Bunun yanında fakülte listesinden de bir ders seçmem gerekiyordu. 3B Bilgisayarlı Grafik dersinin devam dersi olan Bilgisayarlı Animasyon ve Oyun Tasarımını seçtim. Geçen dönem çok emek vermem gerekmişti, zamanımın büyük bir bölümünü ayırmıştım, sonucunda ise güzel işler yaptığıma inanıyorum. Aynı zamanı ayırıp, daha güzel işler yapmayı heyecanla bekliyorum.
Öğrendiklerimin ve öğreneceklerimin farkında olmak beni mutlu ediyor. Beynimin çalıştığını hissetmek mükemmel bir his. İstediğiniz bir konuyla ilgili çalışmak ve üzerine düşünmek yapılacak güzel aktivitelerden. Ne yapmak istediğinizi bilin, sakin olun, çok çalışın ve başarın. Mutluluğu hissedeceksiniz ve bu mutluluk size farklı yetenekler kazandıracak.